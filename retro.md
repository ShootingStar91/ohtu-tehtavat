# ohtu-tehtavat

### Miniprojektimme retrospektiivi

Emme pitäneet miniprojektimme retrospektiiviä kummallakaan tehtävässä 6 mainitulla tekniikalla, koska emme vielä olleet lukeneet tehtävää ensimmäisen sprinttimme lopussa. Pidimme kuitenkin retrospektiivin jossa kävimme läpi mitä oli mennyt hyvin sprintin aikana, ja mitkä asiat menivät pieleen. Olimme yhtä mieltä siitä, että kaikki asiat eivät menneet täydellisesti, mutta että onnistuimme kuitenkin tavoitteissamme hyvin. Pääongelma ensimmäisen sprintin aikana oli ryhmällämme se, että emme kommunikoineet tarpeeksi hyvin siitä, mitä kukin teemme ja milloin, ja mitä on vielä tekemättä. Työnjako oli jäänyt hieman epäselväksi, koska suunnittelupalaveri venyi hyvin pitkäksi ja sen aikana sanottiin myös hieman ristiriitaisia asioita, joten loppuenlopuksi vastuujako ei jäänyt ihan kaikille yhtä selkeäksi. Tästä johtuen sprintin loppupuolella oli hämminkiä, jonka olisi voinut välttää kommunikoimalla paremmin, mutta ryhmän ollessa uusi ei kommunikointi sujunut täydellisesti. Muuten asiat onnistuivat hyvin ja saimme toteutettua lopulta kuitenkin tärkeimmät asiat, ja opimme virheistä seuraavaan sprinttiin.

